# ProgettoChatDistribuita
Progetto per l'esame di Architetture dei Sistemi distribuiti 

# Lo sviluppo di un sistema di chat distribuito utilizzando un'infrastruttura peer-to-peer (P2P) per inoltrare i messaggi
Lo scopo di questa documentazione è fornire una panoramica completa del progetto del sistema di chat distribuito P2P (peer-to-peer). Il documento definisce gli obiettivi del progetto, le specifiche per
l’architettura, il protocollo di comunicazione, l’interfaccia utente, la sicurezza, la tolleranza ai guasti, la scalabilità, l’implementazione e i test del sistema. In particolare, è stato realizzato uno script Python che implementa tale sistema di chat P2P usando socket per la comunicazione di rete, threading per gestire più conversazioni contemporaneamente e alcuni moduli standard Python. In definitiva, lo script implementa una chat P2P con funzionalità come nickname, contatti, chat private e broadcast. Quando due utenti sono connessi, possono scambiarsi messaggi, e se si verifica un errore durante la chat, il programma tenta di stabilire una connessione tramite un intermediario. Inoltre, questo script supporta un modello peer-to-peer nel quale ogni utente può agire sia da client che come server. Questo significa che non c’è un server centrale che gestisce tutte le connessioni, ma ogni utente si connette direttamente agli altri utenti. Il sistema di chat utilizza un protocollo TCP (Transmission Control Protocol) che è un protocollo orientato alla connessione e garantisce la consegna dei dati nell’ordine corretto. Questa caratteristica è importante per le applicazioni di chat perché è fondamentale che i messaggi arrivino completi e nell’ordine in cui sono stati inviati. Al contrario, il protocollo UDP (User Datagram Protocol) è un protocollo senza connessione e non garantisce la consegna o l’ordine dei dati. È più leggero e veloce del TCP, ed infatti è più adatto per applicazioni come il video streaming o i giochi online dove la velocità è più importante dell’ordine o della completezza dei dati. Nel complesso, l'utilizzo del protocollo TCP in questa applicazione di chat consente una comunicazione stabile, affidabile e ordinata, che è fondamentale per garantire che i messaggi vengano inviati e ricevuti correttamente.

## Obiettivo
L’intento principale di questo progetto è sviluppare un sistema di chat distribuito che utilizzi un’infrastruttura peer-to-peer (P2P) per inoltrare i messaggi tra i nodi. Il sistema deve consentire la comunicazione dei messaggi tra i nodi e fornire funzionalità di base come la registrazione dei nodi, l’inoltro dei messaggi e la gestione della disconnessione.

